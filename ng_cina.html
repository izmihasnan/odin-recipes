<h1>Nasi Goreng Cina</h1>
<img src="images/ng_cina.jpeg" alt="gambar nasi goreng cina">
<h2>Bahan-bahan</h2>
<ul>
    <li>2 mangkuk nasi putih</li>
    <li>2 biji telur</li>
    <li>isi ayam, hiris nipis</li>
    <li>isi udang</li>
    <li>sayur campur (karot, kacang pis, isi jagung)</li>
    <li>lada sulah</li>
    <li>1 kiub ayam</li>
    <li>1/2 sudu kecil minyak bijan</li>
    <li>sedikit minyak untuk menumis</li>
    <li>3 ulas bawang putih</li>
    <li>2 biji bawang merah</li>
    <li>bawang goreng</li>
    <li>hirisan daun bawang</li>
    <li>hirisan cili</li>
    <li>timun</li>
    <li>sambal belacan</li>
</ul>
<h2>Cara Memasak</h2>
<ol>
    <li>Panaskan minyak dan masukkan bahan tumbuk kasar. Tumis sehingga kekuningan dan naik bau.</li>
    <li>Masukkan isi ayam dan kacau sampai agak masak dan masukkan pula isi udang.</li>
    <li>Kais sedikit bahan-bahan tumis tadi ke tepi kuali dan masukkan telur. Kacau telur sedikit supaya menjadi seperti scramble egg, tak perlu terlalu halus. Biar telur berketul-ketul.</li>
    <li>Masukkan pula kiub ayam yang dihancurkan, lada sulah dan juga sayuran campur.</li>
    <li>Masukkan nasi putih dan minyak bijan kemudian kacau sehingga nasi menjadi sebati dan sedikit garing.</li>
    <li>Perasakan dengan garam dan gula secukup rasa. Hati-hati masukkan garam kerana kiub ayam sudah masin rasanya. Angkat dan hidang bersama bahan hiasan.</li>
</ol>
<a href="./index.html">Home</a>